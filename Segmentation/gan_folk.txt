燕哩燕，弹根线 
弹到郭家店 
打盆水，洗个面 
三只包子煮油面 

点点点点飞！ 
走哩油田走阪背 
阪背有个好女（伢）哩 
把得××做老婆（公）哩 

初一、 十五 
猫儿、老鼠 
钻到洞里，嘟！ 

过路过路客

你别偷吥我个冬瓜西瓜 
你个冬瓜西瓜有几大哩？ 
我个冬瓜西瓜有杯盏大哩 

你别偷吥我个冬瓜西瓜 
你个冬瓜西瓜有几大哩？ 
我个冬瓜西瓜有香碗大哩 

你别偷吥我个冬瓜西瓜 
你个冬瓜西瓜有几大哩？ 
我个冬瓜西瓜有瓷盆大哩 
…… 
过路过路客客 
你别偷吥我个冬瓜西瓜 
你个冬瓜西瓜有几大哩？ 
我个冬瓜西瓜有酒盆大哩 
（丢手绢游戏时唱的歌） 

麻雀咪，石上跂，娘做花鞋女去归。 
不要娘的花鞋著，只要爷的花轿坐； 
一坐坐到龙骨渡，打开轿门看新娘； 
新娘不用看，脚有八寸半。 

麻雀咪，石上滚，叫我哥哥去买粉； 
买到粉来不会搽，叫我哥哥去买麻； 
买到麻来不会织，叫我哥哥去买笔； 
买到笔来不会写，叫我哥哥去买马； 
买到马来不会骑，叫我哥哥去买犁； 
买到犁来不会耖，叫我哥哥去买刀； 
买到刀来横斫直斫，斫到自己的脚。 

麻雀尾，摇枫树， 
摇又摇不动，沿路喊阿公， 
阿公问我茶，什么茶？仙茶； 
什个仙？水仙； 
什个水？牛车井水； 
什个牛？耕田牛； 
什个耕？糯米搞稀羹； 
什个糯？红壳糯； 
什个红？瓜子红； 
什个瓜？南瓜北瓜。 
一滚滚到桥底下。 
爷踢一脚，崽踢一脚， 
一踢踢上屋角。 
屋角不转头，另世变黄牛； 
黄牛不兜车，另世变苦瓜； 
苦瓜不著子，另世变茄子； 
茄子不著把，另世好告化； 
告化冒有路，另世好上树； 另世好补锅； 
补锅又怕狗， 
担起箩仔滚起走。 

麻雀咪，石上栖，娘做花鞋送嫁衣。 
不要娘个花鞋著，只要爷个花轿坐， 
一坐坐到松树亭，打开花轿看新人， 
新人不用看，脚有八寸半， 
新人不用瞧，排排场场有人谋。 

点点珠珠，开门写书。 
忘记笔墨，捉到老贼。 
老贼偷柴，捉到活埋。 
埋猪埋狗，一埋就走。 

顶扛顶扛，牛吃水秧。 
半斤麻油，照到天光。 
倒了屋仔，砍（压）死了伢仔。 
呜…喀 

土地公，土地婆 
吃我斋饭保我禾。 
今年保我千千担， 
明年保我万万箩。 

鸡公咪玛（尾巴）长，老婆亲过娘， 
娘似路边草，不是老婆好， 
娘要钱，手一撒，老婆要钱簟子（竹席）下， 
有钱不把她，发气嫁别家， 
烧饭煮粥没人管，无儿无女做孤寡。 

月光光，走何坊，何坊碰到∶ 
猪衔柴，狗烧火，猫咪蒸饭气呵呵， 
猴子担水井上坐，一条乌蛇身边过， 
吓得猴子打哆嗦。 

月光光，面盆当，姐姐出嫁我扛箱。 
姐姐哭，我也哭，姐姐吃饭我吃粥。 
姐姐哇我乖乖宝，我哇姐姐嫁个癞子脑。 

杨翅婆（蝴蝶），飞过河， 
打烂缸，喂猪磨（母）。 
猪磨喂得牛样大，牵到抚河城里卖； 
卖又不值钱，牵扯去归过年。 
娘不吃，爷不吃，牵上壁； 
壁冒路，牵上树； 
树冒桠，跌在婆婆屎窖下； 
左一摸，右一摸，摸到三枝喷香花； 
大女来，戴一枝； 
细女来，戴一枝； 
还有一枝插在大门口， 
花花鸟崽来作叟（作巢）； 
叟（作巢）儿作得圆又长，打锣打鼓接新娘； 
新娘矮，嫁螃蟹； 
螃蟹八只脚，嫁蚌壳； 
蚌壳一条缝，嫁裁缝； 
裁缝手足慢，嫁只雁； 
雁会飞，嫁野鸡； 
野鸡满山走，嫁只狗； 
狗会嗥，嫁只猫， 
猫儿跳过墙，捉到老鼠的娘； 
老鼠去寻娘，寻到两根花花肠。 
老鼠老鼠来哭娘，一夜闹到天大亮。 

嘟嘟嗒，老蒋坐天下， 
天下坐不稳，死想打日本； 
日本打冒功，死想打广东； 
广东广西，坐只飞机； 
飞机丢炸弹，炸得老蒋沫沫烂。 

月光爷爷，保护伢伢。
伢伢长大，生意买卖。
买卖赚钱，买鸡买肉过年。
过年过得好，娶个大嫂。
大嫂会当家，细嫂会挑花。
日里挑个团团转，夜里挑个牡丹花。
牡丹花下一对鹅，过来过去看阿婆，
阿婆不在家，
两个虾姨倒碗茶，
倒碗什哩茶，倒碗芝麻豆子茶，
我个芝麻冇开花，你个芝麻就在呷 

输了钱，不认帐 
坐火车，到九江 
九江发了火，哈的往茅斯里躲 
茅斯里一条蛇，哈的往树上爬 
树上一只碗，割不了胖子个卵 

拆东壁，补西壁。
拆南壁，补北壁，拆壁补壁壁补壁。
乌一千，麻八百，白鸡婆下蛋不够吃。
白璧挂白画，还是画白似壁，还是壁白似画。

吃肉冇份，打烂钵子有份
一竹篙打倒一船人
当面锣，对面鼓
屎急现挖坑头
懒人屎尿多
冷水洗卵，越洗越短
演戏咯是癫子，看戏咯是蠢子
太宁涡尿一根线，伢仔涡尿一把扇
懵懵懂懂，担担水桶，跌嘙一头，还不晓得轻重
咸鱼仔咽饭，锅都未刮烂
老虎不发威，你还把子给是只猫狞
有样冇样看世上
村看村，户看户，群众看干部
打铁冇样，边打边象。
搞酒作豆腐，充不得老师傅
讨亲嫁女，不避风雨
屙屎不出怨坑头
吃哩五月粽，才把布褴送
吃酒量身价
打师怕猛师
伢则岁半，翻坛打罐
打铁换糖，各有各行
一个萝卜一个窝
又做好，又做丑
得哩便宜还卖乖
挖窟窿寻蛇打
割开卵子灌脓
柑开眼珠濑尿
猪油炒菜，各有所爱。
瘌痢婆梳脑－－冇髻心
烂类则装黄鳅－－走咯走来溜咯溜
狗吃粽子－－冇解。
直竹管倒豆子
狗肚里一根肠
拿竹篙戳天
挖哈脚头撑哈腰，看哈日头有几高
作田不换种， 累得背拱拱
一年作田，两年吃饭
春争日，夏争时。
菜园菜园，日日要沿。
头道早，二道好，三道赛马跑
好种出好苗
秧好一半禾
懵懵懂懂，清明浸种
一工南风三工拗，三工南风狗钻灶
雷公先唱歌，有雨也不多
火烧云，明日晒死人
二四八月乱穿衣
姜还是老嗰勒(辣)
嘴上冇毛，办事不牢
因为嘎根草，跌死嘎哒牛，推老牛哈堪。
卵子太过腰子
人比人，气死人
吃酒不怕面红
吃寡酒
点酒不尝，吃菜太王
看得准，挟得稳，不怕滚，舍得丢
打平伙
问客杀鸡，驮子作揖
黄花闺女红花崽，姑丈半个崽
跳手老板
床上是夫妻，床下是君子
打糊哇
油里（滴?）不是，盐里不是
本事又冇，脾气又傲。
屎坑里个鹅咕，又臭又硬
吃得做不得，跌倒哩起不得
滴米成萝，滴水成河
穿不穷，吃不穷，讨坏里老婆一世穷
吃光用光，身体健康
？确剥鬼
吃独食
？俏牙告 打雅哇 打念哇 打芒哇 (又说打芒哇起烧)
惯打惯吓 搅混水----比喻 搅 乱阵线和是非
外里外行，吃包子漏糖
人心不足，卵毛根根曲
瞌睡碰到枕头
做坏生意就一回，讨坏老婆就一生世
屙屎不出
又做人，又做鬼
一只洞藏不得两只老虎
你做得初一，我就做得十五
乡下锣鼓乡下打
冇油冇盐
冇斤冇两
冇大冇小
主东不应客不上
矮子矮，一肚拐
矮婆矮，一肚崽
扯西皮
扯皮袄
屁股上吊算盘
毛伢则死吥哩下身，冇指望了
外婆死崽，冇救硬米打硬斋
三十晚上嗰灶前----人搞搞哩
鸡婆生蛋----个多个多
老虎借猪头－－有借冇还
冇牛拿马来当
又想牛别戳，又怕牛打脚
靠爹爹会老，靠墙墙会倒
千跪万拜一炉香，不如生前一碗汤
落吥哩雨来送伞，打死狗来讲狗价
左拣右拣，拣到一只漏灯盏
萝卜煮粥
一人难满百人意
有钱就吉安府，冇钱就吉安苦 
出门看天色，进门看面色
杀猪冇恰也有恰，搬家冇损也有损
豆腐冇咸狗都嫌
千滚豆腐万滚鱼
炒菜不用学，就是要勤洗锅
上床个萝卜下床个姜
牛冷冷角，人冷冷脚，跟屁虫
一夜惯坏崽
学好，千日不足，学歹，一工有余
伢仔不要懒，大哩老婆尽你挑
嚼牙告
会走走雨不赢，会打打鬼不赢
作禾就要脑上个，栽芋就要笃哈个(指这人紧是想得赢哇)
打狗散堂
打哩钉子弯哩脚
见官莫向前，吃饭莫向后
好吃不留种
抹光胡子吃儿子
好汉多怕妻
桌上教崽，枕边诰妻
宁要乞婆娘，不要相公爹
酉时骂妻，一夜孤凄
一样嗰米供出百样嗰人
七点吃八点
见人三扁担(指不分责任，对所有人都批评指责)
打肚皮官司
打小气算盘 打发叫花子(指敷衍`应付当事人)
只有催工冇催吃
雷公不打恰饭人
吃烟歇气，老板不敢放屁
戳骂人打北折
和尚不急道士急
十样冇一样
初来报到，不晓得坑头井灶
鸡有鸡路，鸭有鸭路，蛤蟆冒路也跳三步
呼狗不易撵狗更难
前锅舀到后锅
缺牙笑暴牙
阉猪冇个割卵样
虾公脑上戴坨屎，不晓得屎臭尿骚
年纪多多，鼻涕缩缩
老虎也有打瞌困嗰时间
不声不声，肚里一根钉
花对花，柳对柳，烂饭甑对烂旋帚
舌头底下压死人
三人直面
端哩人家个碗，就要受人家个管
狗打嗤，大天晴天
吃人家嗰就吃得出汗，别人嗰吃自己个就吃得出眼泪
小气规勒(肮脏)
就好像是借哩个米，还哩佢嗰糠一样(不知道什么事得罪了那个人，因此那个人不高兴，不满意，对对方有成见，甚至刁难对方，与对方作对)
屁股上生哩刺
东拣萝卜西拣姜
冒米也打三下空碓
话得天大，做得斋大
水打烂木柴，打去又打来，要想去又想来
十句说话，冒半句真
小婆子养嗰
跌鼓现世
拜年拜到初七八，跪到底下冇人搭
规又规不得，推又推不得
哄得恶不得
软嗰怕硬嗰，硬嗰怕不要命嗰
豆腐粘到灰，吹又吹不得，打又打不得
喊得拢，喝得散
告化子拣到一句话，天光话到夜
火烧屋，克害给壁邻舍
杀鸡不行，破胗尚好
打滥仗
拣到哩窖
烂兮兮
高不像个冬瓜，矮不像个北瓜
人有八节草，不晓得那节好
蠢不蠢，乖不乖
一年四句，总算话到一句
现灶现锅，点火就着
吃屎都要掺沙
冬瓜北蒲肚里烂起
脑壳再太也是在斗笠下
好歹不识，撑伞戴笠
生死一条命
打屁不粘腿
节节莱莱
一砣铁
蛤蟆冇颈，伢子冇腰
干死给蟆，饿色老 鼠
有就收，冇就丢
冲得上就冲，冲不上就上广东
花露水蛮足
树叶仂跌下来都怕打到脑壳
生崽不出搬床脚
人背时，卵生虱
黄狗吃屎，黑狗当灾
横话横有理，直话直有理
嘴巴是横生嗰
悉悉索索，秘秘摸摸
自丑不觉
稳当不怕多
沤毛寒
哄鬼骗阎王
死懒剥皮
啰啰转
等得久，自然有
千事万事，吃是太事
望风哩话
冇病寻鬼打
斫肉问提手
落雨天学嗰
得不尽个赢哇，上不尽个当
情愿规逼逼跳，不愿规咪咪笑 
公不离婆，称不离砣
崽大不由嗲爹
只包哩你话老婆，不能包你养崽
引风做峡 
偷冷饭吃
时来运来，讨个老婆带肚来
打祠堂锣鼓
拣后脚
小打小敲
一只手难捉两只鱼
一人有福，带挈全屋
斗水作陂
大旱三年，饿不死厨倌师傅
过水缺
？务务打打/务务序序/务哩跟马哩
卵大卵细，各银运气
还冇养崽就先安名
七股八股，还是靠自己个脚股
机械化当不得我冇脚头把
打屁转不得身
撕撕揠揠
嘶啊嘶哩
嫌皮搭脸
指一指，拜一拜
当面啰，对面鼓，有事话清楚
专心
好吃专心
专心专迷
专心打洞
要死吊朝上，不死翻过来
有就是一下，没就擦烂席
屎急里挖坑，来不及了
好记性不如烂笔头
一都篙打翻船人
初三落雨十三晴，十三落雨冇路行
不系禾蔸不生谷
边打铜锣边鬼叫
一卵戳死亲家母
草不吃屎不屙
做田不丰收，全靠牛恰禾
七月不得八月到
红眼珠绿鼻子
屁股上吊算盘
人蠢冇药医，狗蠢吃苞芯
要吃饭还要到甑边哩来
冇崽留媳妇不住
死木烂柴
桥归桥，路归路
树上个雕仔都会哄得下来
捉到哩贼一样
日子缩缩过，铜钱毛半个
一年一年老，老婆还冇讨
叫化子藏不得馊饭
晴也要，雨也要，崽也要，女也要
柴多米多，世界日子更多
